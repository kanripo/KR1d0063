# -*- mode: mandoku-view; -*-
#+TITLE: 表記集傳
#+DATE: 2015-08-24 22:10:32.842557
#+PROPERTY: ID KR1d0063
#+PROPERTY: BASEEDITION WYG    
#+PROPERTY: JUAN 提要
<pb:KR1d0063_WYG_000-1a>¶
欽定四庫全書　　　　　經部四¶
　表記集傳　　　　　　禮類三(禮記之屬/)¶
　　提要¶
　　　　(臣/)等謹案表記集傳二卷明黄道周撰道周¶
　　　　有三易洞璣别著錄是書亦在經筵日纂輯¶
　　　　進呈其自序以為古者窺測天地日月皆先¶
　　　　立表為表記之所由名夫古者制字表裏皆¶
　　　　從衣謂衣之著於外者人之言行猶衣之章¶
<pb:KR1d0063_WYG_000-1b>¶
　　　　身鄭康成云以其記君子之徳見於儀表者¶
　　　　是為本義必取義於八尺之表測土深正日¶
　　　　景以御遠近髙深反屬濶遠又表記一篇古¶
　　　　注約分九節正義曰稱子言之凡有八所皇¶
　　　　氏云皆是發端起義記者詳之故稱子言之¶
　　　　若於子言之下更廣開其事或曲説其理則¶
　　　　直稱子曰今檢上文體例或如皇氏之言今¶
　　　　依用之故於諸節脈絡相承處必詳記之如¶
<pb:KR1d0063_WYG_000-2a>¶
　　　　云此經又廣明恭敬之事又云此一節總明¶
　　　　仁義之事又云自此以下至某句更廣明仁¶
　　　　義之道前儒説經於章段離合之間其慎如¶
　　　　此陳澔不用注疏次第强分四十餘章後來¶
　　　　説經者皆譏其失今乃約之為三十六章皆¶
　　　　古訓所未有更於説經之法有乖其解首節¶
　　　　云易與詩隱而顯書不矜而莊春秋不厲而¶
　　　　威禮樂不言而信更屬强分葢道周此書亦¶
<pb:KR1d0063_WYG_000-2b>¶
　　　　全引春秋解之故曰坊表二記不專為春秋¶
　　　　而以春秋發其條例則百世而下有所稽測¶
　　　　得其晷影夫坊記一篇如曰以此坊氏諸侯¶
　　　　猶有畔者又云以此示民民猶争利而忘義¶
　　　　又云以此坊民諸侯猶有薨而不葬者其通¶
　　　　於春秋初無事强合至表記篇則多言君子¶
　　　　恭敬仁義之徳而必以春秋證之於經之本¶
　　　　義反荒矣又引韋鼎見王通之事則誤信偽¶
<pb:KR1d0063_WYG_000-3a>¶
　　　　書於考據亦疏而其説春秋互證旁通頗有¶
　　　　發明猶之胡安國春秋傳雖未必盡得經意¶
　　　　特以議論正大因事納規甚有關於世教遂¶
　　　　亦不可廢云乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
